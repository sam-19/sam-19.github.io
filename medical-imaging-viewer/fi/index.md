# Lääketieteellisten kuvantamistutkimusten katselin

## 1. Esittely

[MEDigi-hanke](https://www.medigi.fi/) on valtakunnallinen lääketieteen alojen koulutuksen digitalisointiin, harmonisointiin ja modernisointiin tähtäävä projekti. Tämä lääketieteellisten kuvantamistutkimusten web-katselinsovellus on yksi osa MEDigi-hankkeen kuvantamisalojen kokonaisuutta. Itä-Suomen yliopisto koordinoi kuvantamisalojen osuutta hankkeessa.

Web-katselintyökalun (myöhemmin web-katselin tai vain katselin) tarkoitus on tarjota sovellus lääketieteellisistä kuvantamistutkimuksista saatavien digitaalisten tallenteiden suoraan tarkasteluun verkkoselaimella. Perinteisesti lääketieteellisen kuvantamistutkimuksen tuloksen esitteleminen verkkosivulla on edellyttänyt kuvan tallentamista esim. JPEG-muotoon joko suoraan raakakuvasta tai katselinohjelmasta otetusta kuvankaappauksesta. Tämä menetelmä on erittäin destruktiivinen, ts. siinä menetetään suuri osa alkuperäiseen kuvaan/rekisteröintiin sisältyneestä informaatiosta. Tällä tavalla ei myöskään ole mahdollista perehdyttää opiskelijaa ammattimaisten katselintyökalujen tarjoamiin ominaisuuksiin, joilla kuvantamistutkimuksesta saatua informaatiota pystytään kokonaisvaltaisemmin hyödyntämään.

Web-katselimen ominaisuudet on pyritty kehittämään vastaamaan toiminnaltaan mahdollisimman hyvin ammattimaisten työkalujen ominaisuuksia. Täydellistä vastaavuutta on kuitenkin käytännössä mahdotonta saavuttaa, eikä se olisi mielekästäkään; tässä vaiheessa tavoitteeksi on asetettu lääketieteen alojen peruskoulutuksen kannalta oleellisen toiminnallisuuden turvaaminen. Katselinta ei ole tarkoitettu eikä sitä tule käyttää diagnostiseen työhön.

## 2. Web-katselimen ominaisuudet

Web-katselin on jaettu erillisiin moduuleihin, jotka kukin vastaavat tietyn tyyppisten kuvantamistutkimusten tarkastelusta. Moduulien kehitysaste vaihtelee pitkälle hiotusta varhaisessa kehittelyssä olevaan.
* Tuotannossa - ominaisuus on otettu yleiseen käyttöön.
* Koekäytössä - ominaisuus on otettu koekäyttöön, mutta voi vielä sisältää joitain ongelmia.
* Testausvaiheessa - ominaisuuden alustava kehittely on valmis, mutta se odottaa vielä perusteellisempaa testausta ennnen koekäyttöä.
* Kehittelyvaiheessa - ominaisuuden suunnittelu on saatu päätökseen ja sen kehittäminen on alkanut.
* Suunnitteluvaiheessa - ominaisuus on päätetty sisällyttää katselimeen ja sen suunnittelu on alkanut.
* Ehdotettu - ominaisuutta on ehdotettu osaksi katselinta, mutta sen varsinaista toteutustapaa ei ole vielä päätetty.

| Erikoisala | Tutkimustyyppi | Kehitysaste |
| ---------- | -------------- | ----------- |
| 2.1 [Radiologia](radiologia/) |  2.1.1 Natiiviröntgenkuvat <br /> 2.1.2 CT-kuvat <br /> 2.1.3 Magneettikuvat <br /> 2.1.4 Ultraääni | Koekäytössä <br /> Koekäytössä <br /> Testausvaiheessa <br /> Kehittelyvaiheessa |
| 2.2 [Kliininen fysiologia](kliininen-fysiologia/) |  2.2.1 Lepo-EKG | Kehittelyvaiheessa |
| 2.3 [Kliininen neurofysiologia](kliininen-neurofysiologia/) |  2.3.1 Polikliininen EEG <br /> 2.3.2 Suppea yöpolygrafia | Kehittelyvaiheessa <br /> Suunnitteluvaiheessa |

## 3. Käyttöopas

Käyttöpas löytyy [täältä](käyttöopas/). Katselimen [käyttäjille](käyttöopas/käyttäjän-opas) ja materiaalin [julkaisijoille](käyttöopas/julkaisijan-opas/) on omat oppaansa.
